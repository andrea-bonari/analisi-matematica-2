### Info sul corso

>[!warning]
>Inserire nell'oggetto delle email il template "AM2 - Argomento"

Aule e orari:

- lunedì - esercitazione dalle 14:15 per 3 ore
- martedì - dalle 11:15 per 2 ore
- giovedì - dalle 131:15 per 3 ore

Tutte le info del corso sono su WeBeep o su www.pok.polimi.it

---

### Equazioni differenziali ordinarie (EDO)

>[!example]
>Consideriamo la seguente equazione: $$y'(t)= \frac{1}{t}\quad , \quad t>0$$
>dove $y$ è una funzione incognita. L'obiettivo è di trovare una funzione $y$ derivabile con derivata $y'$ che coincide con $\frac{1}{t}$ per tutti i $t>0$
>La soluzione in questo caso è $$y=\log(t)$$
>
>Questo è un esempio semplice poiché significa trovare la primitiva di $\frac{1}{t}$ e quindi possiamo usare il teorema fondamentale del calcolo integrale (TFCI): 
>$$\int y'(t)\text{d} t=\int \frac{1}{t} \text{d}t\iff y(t)+c_{1}=\log(t)+c_{2}$$
>Con $c_{1}$ e $c_{2}$ costanti reali. E quindi otteniamo $$y(t)=\log(t)+c_{2}-c_{1}$$
>Cioè $$y(t)=\log(t)+c\qquad c=c_{2}-c_{1}\in\mathbb{R}$$
>
>Ovviamente possiamo controllare che: $$\frac{\text{d}}{\text{d}t} (\ln t+c)= \frac{1}{t}$$

>[!tip] Osservazione
>In generale le EDO hanno $\infty$ soluzioni per via della costante $c$.

>[!example]
>Consideriamo la EDO: $$y'(t)= \frac{1}{t}\qquad t<0$$
>È la stessa EDO di prima? 
>$$y(t)+c_{1}= \ln|t|+c_{2}\Longrightarrow y(t)= \ln|t|+c$$
>Quindi in questo caso $$y(t)=\ln(-t)+c\qquad c\in\mathbb{R},\quad t<0$$

>[!tip] Osservazione
>La soluzione di una EDO dipende anche dall'intervallo di definizione (che quindi è anche un'incognita).

>[!example]
>Consideriamo la EDO: $$y'(t)= \frac{1}{t}\qquad t\neq0$$
>In questo caso $$y(t)=\ln|t|+c\qquad t\in\mathbb{R},\quad t\neq0$$

Certe volte il dominio non è specificato, in tal caso si considera dove l'equazione è ben definita, cioè in questo caso per $t\neq0$

>[!tip] Osservazione
>L'intervallo di definizione della funzione può essere più piccolo dell'intervallo della EDO.

>[!note] Digressione capitolo 5 - definizione generale di EDO
> Sia $k\in\mathbb{N}$ e $A\subseteq\mathbb{R}^{k}:=\underbrace{\mathbb{R}\times\cdots\times\mathbb{R}}_{k}\text{ volte}$. Una funzione $f$ di $k$ variabili ha valori reali e una relazione che associa ad ogni $k$-upla $\overrightarrow{x}=(x_{1},\cdots, x_{n})\in A$ un unico numero reale $f(\overrightarrow{x})$ o $f(x_{1},\cdots, x_{k})$.
> $$f: A\subseteq \mathbb{R}^{k}\to \mathbb{R}$$
>E diciamo che $A$ è l'insieme di definizione o dominio di $f$:
>$$G(f):=\set{(x_{1},\cdots,x_{k}, x_{k+1})\in \mathbb{R}^{k}\quad|\quad (x_{1},\cdots,x_{k})\in A, x_{k+1}=f(\overrightarrow{x})}$$
>
>>[!tip] Osservazione
>>Per $k=2$ spesso implicheremo con $(x,y)$ o $(t,s)$ invece di $(x_{1},x_{2})$

>[!note] Definizione di una EDO
>Definisco una EDO di ordine $n\in\mathbb{N}$ e un equazione che ha come incognita una funzione $y(t)$ che coinvolte la derivata $n$-esima di $y$ e può coinvolgere le derivate $j$-esime con $0\leq j\leq n-1$, cioè si può scrivere nella forma: $$F(t,y(t), y'(t),\cdots, y^{(n)}(t))=0\qquad t\in I$$
>Dove $I$ è un intervallo in $\mathbb{R}$ e $F$ è una funzione in $n+2$ variabili. Inoltre si chiamano soluzione (particolare) della EDO in un intervallo $J\subset I$ ogni funzione $\overline{y}(t)\in C^{n}(j)$, cioè continua con derivate continue fino all'ordine $n$, che soddisfi la precedente equazione. L'insieme di tutte le soluzioni si dice integrale generale della EDO.

>[!example]
>$$t^{2}y(t)+y'(t)+\frac{y^{(2)}(t)}{t}+e^{y^{(4)}(t)}=0$$
>È una EDO di ordine 4, mentre $$y'(t)= \frac{1}{t}$$
>È una EDO di ordine 1. La sua soluzione particolare è $$\overline{y}(t)=\ln(t)+3$$ e l'integrale generale è $$y(t)=\ln|t|+c\qquad c\in\mathbb{R}$$

>[!note]
>Una EDO di ordine $n$ è in forma normale se è nella forma: $$y^{(n)}(t)=f(t, y(t),\cdots, y^{(n-1)}(t))\qquad t\in I$$
>Possiamo esplicitare la derivata di ordine massimo.

>[!example]
>$$y'(t)= \frac{1}{t}$$
>è in forma normale. con $f(t,s)= \frac{1}{t}$, che quindi non dipende dalla seconda variabile ed ha dominio $$\set{(t,s)\in\mathbb{R}^{2},\quad t\neq0}$$
>
>$$y'(t)=t\sqrt{y^{2}(t)+1}$$
>È una EDO del primo ordine in forma normale con $$f(t,s)= t\sqrt{s^{2}+1}$$
>Che ha dominio $\mathbb{R}^{2}$.

>[!note] Problema di Cauchy
>Data una EDO di ordine $n$ in forma normale, ovvero $$y^{(n)}(t)=f(t,y(t),\cdots, y^{(n-1)}(t))\qquad t\in I$$
>Per un dato intervallo $I\subseteq\mathbb{R}$ e una data funzione $f$ con dominio $$A:=I\times B\qquad B\subseteq \mathbb{R}^{n}$$
>E dato il punto $(t_{0}, y_{0}, y_{0}^{1}, \cdots, y_{0}^{n-1})\in A$, si dice problema di Cauchy associato alla EDO il problema che consiste nel determinare una soluzione particolare $$\overline{y}: J\to\mathbb{R}$$Della EDO per un intervallo $J\subseteq I$ tale che: $t_{0}\in J$ e che soddisfi il sistema: $$\begin{cases}
y^{(n)}(t)=f(y, y(t), y'(t),\cdots, y^{(n)}(t)) \\
y(t_{0})= y_{0} \\
y'(t_{0})= y^{1}_{0} \\
\vdots \\
y^{(n-1)}(t_{0})=y_{0}^{n-1}
\end{cases}$$

>[!tip]
>Nel problema di Cauchy servono tante condizioni quante costanti compaiono nell'integrale generale della EDO associata.
>
>Nel caso $n=1$ c'è una sola costante e quindi mi basta la condizione $y(t_{0})=y_{0}$.

Risolvere un problema di Cauchy:
1. Determinare l'integrale generale della EDO
2. Sostituisco l'integrale generale nel sistema e determino le costanti presenti nell'integrale generale
3. Sostituisco il valore delle costanti trovate al passo 2 nell'integrale generale del passo 1.

